# Cinepresa ortogonale e prospettica

FormIt 2023 include diverse opzioni di cinepresa ortogonale e prospettica. È possibile trovare i pulsanti Ortogonale, Prospettiva a 2 punti e Prospettiva a 3 punti nel menu di navigazione mobile:

![Pulsanti della vista della cinepresa Prospettiva a 3 punti (in alto), Prospettiva a 2 punti (al centro) e Ortogonale (in basso)](../.gitbook/assets/camera-2point-floating-nav-blurred.png)

### Prospettiva a 3 punti

* Questa è la cinepresa prospettica di default. Ad angoli specifici della cinepresa, le linee verticali sembrano convergere vicino alla parte superiore della cinepresa.
* La posizione della cinepresa impostata in questa modalità definirà il piano di ritaglio per la cinepresa ortogonale.
* La combinazione CTRL + zoom in questa modalità consentirà di eseguire lo zoom ad una velocità costante, senza rallentare l'avvicinamento della cinepresa agli oggetti.

### Prospettiva a 2 punti

* Questa cinepresa è simile a Prospettiva a 3 punti, ma garantisce che le linee verticali rimangano verticali.
* Ad angoli specifici della cinepresa, la geometria potrebbe apparire distorta per mantenere sempre verticali le linee verticali.
* La posizione della cinepresa impostata in questa modalità definirà il piano di ritaglio per la cinepresa ortogonale.
* La combinazione CTRL + zoom in questa modalità consentirà di eseguire lo zoom ad una velocità costante, senza rallentare l'avvicinamento della cinepresa agli oggetti.
* Prospettiva a 2 punti è anche una modalità operativa, pertanto le linee verticali restano verticali anche quando la cinepresa cambia; questo può distorcere la scena ad angoli specifici della cinepresa.

![](../.gitbook/assets/camera-2point-working-mode.gif)

### Ortogonale

* È una modalità di proiezione ortogonale utile per diagrammi, disegni di dettaglio 3D e altri elementi grafici non prospettici.
* La posizione della cinepresa impostata in una delle due modalità prospettiche definisce il piano di ritaglio per la cinepresa ortogonale. Se si nota che la scena viene ritagliata in modo imprevisto, passare alla modalità prospettica ed eseguire lo zoom indietro, quindi tornare alla modalità ortogonale.

### Utilizzo delle modalità

Le modalità della cinepresa sono tutte modalità operative complete, con accesso agli strumenti di navigazione e di disegno in qualsiasi modalità si preferisca. Il menu consente di passare facilmente da una cinepresa all'altra.&#x20;

![Attivazione/Disattivazione delle tre diverse modalità della cinepresa: Prospettiva a 3 punti, Prospettica a 2 punti e Ortogonale](../.gitbook/assets/perspective-gif.gif)

Una volta selezionata una cinepresa, eventuali altri strumenti della cinepresa rispetteranno la modalità corrente. Ad esempio, **Allinea cinepresa alla superficie** allinea la cinepresa Ortogonale alla superficie, producendo una vista di prospetto ortogonale.

Se si passa manualmente ad una vista Ortogonale preimpostata, ad esempio Vista dall'alto o Vista anteriore, la vista della cinepresa Ortogonale eseguirà lo snap a quella posizione, semplificando l'accesso a tali viste preimpostate.

![](../.gitbook/assets/orthoorienttoface.gif)
